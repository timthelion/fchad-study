Děkuji za Vaši účast v této studii.
Vyzkoušíme nový braillský řádek!

V rámci této studie shromáždím nějaká data o Vás a o tom, jak čtete Braillovo písmo.  Tato data budou při zveřejnění anonymní. Jedná se o Váš přibližný věk, dosažené vzdělání, zkušenost s Braillovým písmem, audionahrávku našeho setkání a záznam Vaší práce s nástrojem. Než budeme pokračovat, potřebuji Váš souhlas se shromážděním a zveřejněním těchto dat.

Následující text čtěte prosím nahlas a bez přestání až do konce. Pokud budete mít nějaké otázky, zeptejte se prosím až potom.

Začátek textu:
Dnes budete seznámen s novým druhem braillského řádku, který se nazýva FCHAD.  Tento řádek je navržen s úmyslem vytvořit nejlevnější možný zobrazovač vůbec. Zobrazuje text po jednotlivých písmenech. Zobrazení se ovládá pomocí řádku senzorů. Položením prstu na jeden z dvanácti kovových bodíků vybíráte, které z písmen v řádku chcete zobrazit. Používáte obě ruce: jedna vybírá písmeno, druhá ho čte.

Konec textu.

Teď Vám položím několik otázek a poté vyzkoušíme nástroj.

------------------

Druhá čast: Ústní

Osobní udaje.

------------------

Braillský řádek, který teď používáte, není první řádek, který zobrazuje jenom jedno písmeno.  První byl vynalezen v roce 1913 v Anglii.  Jmenoval se Optofon a převáděl světlo na zvuk.  Když čtenář pohyboval speciálním perem nad písmenem, přístroj bzučel.  To bylo velmi pomalé.  V šedesátých letech byl v Kalifornii vynalezen lepší nástroj.  Takzvaný Optacon převáděl světlo na vibrace a zobrazoval pomocí 144 drobných tyček.  To už bylo rychlejší, ale přístroj byl hodně drahý.  FCHAD, který používáte právě teď, je dosud nejlevnější hmatový braillský zobrazovač.  Do budoucna by mohl být dostupný i v chudých zemích.
