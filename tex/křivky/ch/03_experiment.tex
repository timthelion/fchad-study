\chapter{Výzkum}

\section{Popis studie}

\subsection{První část: čtení tištěného textu}

Účastníci studie, dále jen "žáci", usedli ke stolu.  Nevěděli, co se bude dít, kromě toho, že vyzkouší nový druh braillského řádku.  FCHAD ležel na stole položený stranou tak, aby nepřekážel rukám.  Prvním úkolem, který žáci dostali, bylo přečíst následující text.

\begin{verbatim}
Děkuji za Vaši účast v této
studii.
Vyzkoušíme nový braillský řádek!

V rámci této studie shromáždím ně-
jaká data o Vás a o tom, jak čtete
Braillovo písmo.  Tato data budou
při zveřejnění anonymní. Jedná se
o Váš přibližný věk, dosažené vzdě-
lání, zkušenost s Braillovým pís-
mem, audionahrávku našeho setkání a
záznam Vaší práce s nástrojem. Než
budeme pokračovat, potřebuji Váš
souhlas se shromážděním a zveřej-
něním těchto dat.

Následující text čtěte prosím na-
hlas a bez přestání až do konce.
Pokud budete mít nějaké otázky,
zeptejte se prosím až potom.

Začátek textu:
Dnes budete seznámen s novým druhem
braillského řádku, který se nazývá
FCHAD.  Tento řádek je navržen
s úmyslem vytvořit nejlevnější možný
                                   1
\end{verbatim}
---- konec stránky ----
\begin{verbatim}

zobrazovač vůbec. Zobrazuje text po
jednotlivých písmenech. Zobrazení
se ovládá pomocí řádku senzorů. Po-
ložením prstu na jeden z dvanácti
kovových bodíků vybíráte, které
z písmen v řádku chcete zobrazit.
Používáte obě ruce: jedna vybírá
písmeno, druhá ho čte.

Konec textu.

Teď Vám položím několik otázek
a poté vyzkoušíme nástroj.

\end{verbatim}

Žáci četli nahlas. Text byl vytištěn na tuhém listu braillského papíru o rozměrech 26.5 x 30.5cm.  Maximální délka řádku je 36 znaků.  Braillovo písmo je šestibodové.  Text byl vytištěn oboustranně. Levá strana listu je děrovaná kvůli případnému svázání.

Abych posoudil žákovu dovednost číst rukama, čtení určité části textu (označené slovy "Začátek textu:" a "Konec textu.") jsem stopoval. Tato část textu má na první straně 138 znaků včetně mezer plus čtyři znaky předznačující velká písmena, celkem tedy 142 znaků. Na druhé straně má 262 znaků včetně mezer plus 3 znaky předznačující velká písmena, celkem tedy 265 znaků. Celý měřený text má 407 znaků.

Text byl vytištěn v Knihovně a tiskárně pro nevidomé K.E. Macana, která je jediným veřejným tiskařským závodem pro nevidomé v Praze.  Všichni žáci již měli zkušenosti s materiály tištěnými v tiskárně a předpokládám, že Braillovo písmo na listě užitém v této části studie bylo standardní.

Poté, co žák dočetl, musel čekat pár vteřin, než jsem připravil FCHAD. Pokud ještě nedal souhlas se zveřejněním informací, požádal jsem ho o něj.  Nikdo z oslovených osob účast na studii ani udělení souhlasu neodmítl.

\subsection{Otázky}

Po čtení a přípravě jsem žákům položil následující otázky:

Kolik Vám je let? (Nabídka věkových rozmezí po pěti letech)

Jak dlouho čtete Braillovo písmo?

Jaké je Vaše nejvyšší dosažené vzdělání?

Jaká je Vaše úroveň zrakového postižení?

Všichni žáci kromě jednoho uvedli jako svou úroveň zrakového postižení \uv{úplně nevidomý}.

Světová zdravotnická organizace (WHO) dělí zrakové postižení do pěti kategorií. Nejnižší dvě, pro které je Braillovo pímo relevantní, jsou:

\uv{\textit{\textbf{Praktická slepota}}

\textit{zraková ostrost s nejlepší možnou korekcí 1/60 (0,02), 1/50 až světlocit nebo omezení zorného pole do 5 stupňů kolem centrální fixace, i když centrální ostrost není postižena, kategorie zrakového postižení 4}

\textit{\textbf{Úplná slepota}}

\textit{ztráta zraku zahrnující stavy od naprosté ztráty světlocitu až po zachování světlocitu s chybnou světelnou projekcí, kategorie zrakového postižení 5}} \citep{sonsklasifikace}

\subsection{Čtení na FCHADu}

Po zodpovězení otázek jsem umístil FCHAD před žáka.  Nejprve jsem musel vyzkoušet, zda funguje správně. To byla pro žáka první zkušenost s FCHADem.  Slyšel, jak cvakají kovové tyčky, které vytvářejí písmeno na zobrazovači.  Poté, co jsem se ujistil, že přístroj funguje správně, jsem žáka vyzval, aby začal číst.  Samozřejmě to nedovedl.  Když se vidomí lidé setkají s novým nástrojem, obvykle jsou aktivní přinejmenším v tom, že pozorují, co se děje. Nevidomí lidé pozorovat nemohou a tak jen nehybně sedí a nic nedělají. To pro mě jako pro pedagoga byla zcela nová zkušenost. Domnívám se, že se bojí nástroje dotýkat, aby ho nerozbili, což je poměrně oprávněná obava.

Musel jsem žáka podnítit k tomu, aby se snažil číst. Položil jsem mu ruce na jednotlivé komponenty nástroje tak, jak by měly správně být. Levou ruku jsem umístil na zobrazovač (viz Obrázek 1-A) a řekl: \uv{Tady se budou po jednom zobrazovat písmena.}  Pravou ruku jsem umístil na selektor (viz Obrázek 1-B,C).

Nyní je namístě vysvětlit, jak přesně vypadají a fungují FCHADy, které byly použity ve studii.

\section{Popis FCHADu}

FCHAD má dvě součásti: zobrazovač, který zobrazí jedno Braillovo písmeno, a selektor, kterým se zobrazované písmeno vybírá.

\subsection{První selektor}

Žáci 2, 3 a 4 používali jiný selektor než pozdější žáci.  To kvůli technickým závadám v prvním selektoru.   Technologie selektorů je velmi jednoduchá.  Selektor má několik elektrod: jednu katodu a více anod. Když žák spojí svým tělem anodu s katodou, elektrický proud přes něj proudí od anody ke katodě. Podle toho, přes kterou anodu  proud teče, poznáme, které písmeno je vybrané   (selektováné).   První selektor měl 12 anod z napínáčků(viz Obrázek 1-C) a katodu v náramku (Obrázek 3).

Napínáčky byly nepravidelně umístěné 1.2 až 2 cm od sebe.  Celý selektor měřil 19 cm od prvního napínáčku k poslednímu.

Tento systém moc dobře nefungoval. Když jsem to zkusil sám, fungoval bezvadně, ale když se o to pokusil někdo s více ochlupeným zápěstím, katoda v náramku nedostala dobrý kontakt a nástroj měl potíže rozpoznat dotyk.

\subsection{Druhý selektor}

Žáci 4-9 pracovali s lepším selektorem (viz Obrázek 1-B). Nový selektor má dva řádky elektrod. Horní řádek tvoří anody a dolní řádek katody.  Proud už tedy nemusí procházet tělem, ale jenom bříškem prstu.  Spoj mezi anodou a katodou je tak daleko lepší, někdy však stále ještě nedostatečný: V několika případech jsem žákům musel namočit prsty vodou, aby dostali spolehlivý spoj.

Další vylepšení spočívá v tom, že senzory jsou umístěny pravidelně 0.5 cm od sebe.  Jsou tedy daleko blíž u sebe než na prvním selektoru.

\subsection{Zobrazovač}
Další součástí FCHADu je zobrazovač (viz Obrázek 1-A a 2).  Zobrazovač, který jsem použil ve studii, zobrazuje jedno osmibodové písmeno.  Zobrazovací technologie je opět velmi jednoduchá.  Jedná se o cívky, které elektromagnetickou silou vytáhnou tyčky (body písma) směrem vzhůru.  Moje cívky vydají až 200 gramů síly\citep{multicomp}.  To je dost na to, aby pohyb tyček člověka zabolel.  Každý bod je jen 0.45 cm vysoký, takže pokud člověk nedrží ruku na zobrazovači příliš silně, nemusí se bolesti bát.  Body nespadnou samy, čtenář je musí dotykem ruky shodit zpátky dolů.

Řádky bodů jsou 2 cm od sebe a sloupce 3 cm od sebe (v případě žáků 2 a 3 byly 5 cm od sebe).  Celý zobrazovací prostor měří 6 x 3 cm.  Mé tři nejdelší prsty měří 7 až 8.5 cm, proto dokážu číst písmena na zobrazovači prsty.  Někteří žáci, zejména ženského pohlaví, však měli prsty kratší a takto číst nemohli.  Plastová báze zobrazovače je 5.9 cm široká (8 cm u dřívějších žáků), 9.2 cm dlouhá a 6 cm vysoká.

\subsection{Jak to jde dohromady}

FCHAD je připojený k počítači. Počítač má v paměti tabulku 12ti písmen.  Písmena do tabulky vyplní speciální software, který se nazývá \em čtečka obrazovky\em .  Ve studii jsem používal čtečku obrazovky Orca 3.6.3. Orca vyplní tabulku podle toho, jaký text je poblíž kurzoru na obrazovce.

Selektorem čtenář vybírá, které z těchto dvanácti písmen se zobrazí na zobrazovači. Když čtenář pohybuje rukou na selektoru, slyší hlasité cvakání, jak tyčky mění polohu.

Sám jsem navrhl kompletní elektroniku stroje, programoval ovladač a firmware. To mi umožnilo zaznamenávat činnost celého stroje.  Během výzkumu jsem tak mohl zaznamenávat lokace prstů uživatele, rychlost čtení a polohu ruky.  Napsal jsem ještě další software, který pomáhá shromažďovat data\footnote{\url{https://github.com/timthelion/anonGraph}}.  Shromážděná data si lze prohlédnout na odkazu uvedeném v poznámce\footnote{\url{https://github.com/timthelion/fchad-study}}.

Přesnější technické detaily nástroje jsou k dispozici v angličtině v apendixu 1.

\subsection{Text na FCHAD}
Text tištěný na papíře, který žáci četli na začátku experimentu, pojednává o FCHADu (je to vlastně návod). Pro čtení na FCHADu jsem chtěl mít srovnatelný obsah, proto jsem napsal krátké dějiny FCHADu.

Celý text, který jsem měl připravený, najdete v apendixu.

\section{Moji žáci}

Žáci byli všichni starší 18ti let, takže mohli dát souhlas s použitím osobních údajů samostatně.  Účast na studii nebyla placená.

\subsection{Předběžná studie}

\input{ch/ucastnici/1-2}
\input{ch/ucastnici/3}
\input{ch/ucastnici/4}

\subsection{Hlavní studie}

Po předběžné studii jsem se dva víkendy intenzivně věnoval vylepšení nastroje a odstranění softwarové chyby.  Předělal jsem celý selektor a přenastavil zobrazovač na nejužší nastavení.

Hlavní studie proběhla 20.3.2013 a 23.4.2013 v odpoledních hodinách na Gymnáziu pro zrakově postižené a střední odborné škole pro zrakově postižené v Praze.

Žáci pracovali v učebně zeměpisu, která pro ně představovala známé prostředí.  Stůl, u kterého seděli, je vidět na Obrázku 4.

{\bf Poznámka:}  V případě prvních tří účastníků hlavní studie (žáci 5, 6 a 7) nebyl správně nastavený mikrofon a audionahrávky ze setkání jsou v nízké kvalitě.  Proto může popis setkání obsahovat chyby.

\input{ch/ucastnici/5}
\input{ch/ucastnici/6}
\input{ch/ucastnici/7}
\input{ch/ucastnici/8}
\input{ch/ucastnici/9}
